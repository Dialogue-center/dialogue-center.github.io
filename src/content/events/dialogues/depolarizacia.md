---
slug: depolarizacia
layout: ../../../layouts/EventLayout.astro
title: (de)polarizácia
author: Michaela
publish_date: 26.09.2023
description: Diskusia o úlohe politických strán pri depolarizácii spoločnosti, dezinformáciách a možnostiach, ako spoločnosť alebo jednotlivec môže čeliť manipulatívnym kampaniam.
project: Dialógy s verejnosťou
project_link: dialogues
edition: 7
type: Discussion
---

V utorok **26. septembra** sa konal v poradí už siedmy dialóg, tentokrát v predvolebnej nálade na tému **„Ako môžu politické strany pomáhať pri depolarizácii spoločnosti?“**.

Cieľom bolo aj takýmto spôsobom zvýšiť povedomie na dynamické výzvy súčasnosti, ako sú dezinformácie a polarizácia spoločnosti, a zadefinovať, s akým spôsobom sa či už spoločnosť alebo jednotlivec môže brániť voči narastajúcim dezinformačným aktivitám v rámci politických kampaní.

Do dialógu boli pozvaní aj predstavitelia politických strán z demokratického spektra, a zároveň široká verejnosť, aby bolo zastúpené čo najširšie spektrum argumentov a názorov. Zámerom našich dialógov je vytvoriť priestor pre všetky názorové hlasy, pretože si vážime diverzitu postojov. 🖊️

Počas večera sme sa rozprávali o tom, ako politici sú **prví "influenceri"** v celospoločenských témach, čo býva niekedy aj na škodu. Pýtali sme sa aj na to, či politika musí byť zo svojej podstaty polarizujúca, a ak nie, tak ktoré sú tie najsvetlejšie príklady z praxe. 🎙️

Formát dialógových stretnutí v rámci Dialogue Centra organizujeme za účelom budovania našich kapacít viesť dialóg – či už nášho tímu, ale samozrejme aj hostí, ktorí chodia na naše dialógy. Snaha vidieť ľudskosť v názorovom oponentovi nemusí platiť len pri témach politiky, ale vo všeobecnosti, v každodennom dialógu. 🤝

**Srdečne ďakujeme všetkým, ktorí ste prišli!** 🙏

_Tím Dialogue Centre_
