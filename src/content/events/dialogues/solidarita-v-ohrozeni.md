---
slug: solidarita-v-ohrozeni
layout: ../../../layouts/EventLayout.astro
title: Ako sa môžeme k sebe správať, aby sme si vedeli udržať solidárneho ducha v ohrození?
publish_date: 20.03.2022
description: Diskusia o solidarite v čase kríz, o prekonávaní rozdielov a udržiavaní súdržnosti medzi rôznymi komunitami v náročných obdobiach.
project: Dialógy s verejnosťou
project_link: dialogues
edition: 6
type: Discussion
---

Po dlhšej covidovej odmlke sme priniesli ďalšie osobné dialógové stretnutie na nielen teraz aktuálnu tému solidarity. Uskutočnilo sa opäť v intímnej atmosfére baru **„U Francúza“** vo štvrtok, **10. 3. o 18:00** hodine.

V poradí náš **šiesty dialóg** opäť potvrdil, že vytvárať priestor pre spoznávanie dialógu a učenie sa ako „dialógovať“ je dobrá cesta. Možno jedna z mála ciest, ktoré v dnešnej dobe skutočne zaberá!

Formát dialógových stretnutí v rámci Dialogue Centra organizujeme za účelom budovania našich kapacít viesť dialóg – či už nášho tímu DC a stálych hostí, ktorí chodia na naše dialógy. Tentokrát to bolo iné, silné. Možno po prvý raz sme sa v rámci našich dialógov tak veľmi intenzívne ocitli zoči-voči rozdeleniu a sile emócií, ktoré do nás „kruhom“ natiekli – účastníci, ktorými boli Slováci, Ukrajinci, Rusi. Bolo to naozaj silné a spoločné konverzácie priniesli aj pocity veľkého rešpektu, čo bola dobrá a dôležitá skúsenosť pre mnohých z nás.

Prostredníctvom pomenovania osobných pocitov pri hľadaní solidarity medzi Ukrajincami a Rusmi sme sa nachádzali pri otázkach ohrozeného vnímania hodnôt, ale aj vytvárali priestor ku kultúre dialógu, napriek veľkým názorovým protikladom, pretože aj keď novinky niekedy bolia, v tom väčšom súvise to má veľký zmysel.

**Jedno je jasné:** cesta dialógu nie je ľahká a v našej kultúre nie je ani trochu prirodzená, **no vieme, že je nevyhnutná**. Preto s našimi aktivitami pokračujeme a v rámci Dialogue Centra neustane v poskytovaní takýchto dialógových stretnutí, vždy tam, kde sú potrebné. Čoskoro sa snáď vidíme na ďalšom spoločnom stretnutí!
