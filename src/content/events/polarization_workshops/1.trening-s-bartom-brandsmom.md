---
slug: dva-dni-s-bartom-brandsmom
title: Dva dni s Bartom Brandsmom - Prehlbujeme know how ako porozumieť polarizácii a ako s ňou efektívne pracovať
publish_date: 27.04.2025
description: Intenzívny dvojdňový tréning pre OGP tím Banská Bystrica s expertom Bartom Brandsmom zameraný na prehĺbenie know-how v práci s polarizáciou, v rámci projektu Agenti Koexistencie.
project: Workshopy o polarizácii
project_link: polarization_workshops
edition: 1
type: Workshop
gallery: https://storage.googleapis.com/dialogue-center/bart_workshop
count_gallery: 7
---





Na jeseň v r. 2024 sme organizovali sériu workshopov v Banskej Bystrici zameraných na prácu s polarizáciou. V týchto aktivitách pokračujeme aj naďalej! Tentokrát sme si bližšie posvietili na naše kapacity pre prácu s polarizáciou v rámci **OGP tímu**. 🎯


V uplynulých dvoch intenzívnych dňoch mal náš **OGP tím** (Referát PIOS MsÚ BB Sonja Karikova, Jessica Môciková, Dialogue Centre n.o. - Michaela Kováčik Huľuková, @Tomáš Hudák, @Michaela Sládkayová, Antónia Jurečková) vďaka projektu **Agenti Koexistencie** (v rámci programu URBACT a URBACT na Slovensku) skvelú možnosť zúčastniť sa výnimočného “tréningu trénerov”. Viedol ho **Bart Brandsma** – holandský odborník na polarizáciu, filozof a autor knihy *„Polarisation; understanding the dynamics of us versus them“* (2016) 📖. Bart už viac ako 20 rokov pracuje v oblasti strategickej práce s polarizáciou v rámci celej Európy, ako aj v (post) konfliktných krajinách. Jeho metodiku využívajú rôzni profesionáli – od starostov a ministrov až po učiteľov, novinárov či policajtov – všetci, ktorí sa potrebujú zorientovať v napätých spoločenských situáciách a chcú zmierňovať nezdravú polarizáciu.

Počas tréningu nás Bart previedol svojím prístupom, ktorý je *zrozumiteľný, praktický a prekvapivo hlboký*.

# Prehĺbili sme si: 🧠
 - poznanie dynamiky, ktorá funguje v polarizácii
 - schopnosť rozpoznať konflikt od polarizácie a jednotlivé role v polarizovaných situáciách
 - poznanie depolarizačných stratégií a nástrojov na mapovanie polarizácie a identifikáciu priestorov pre efektívny zásah.

Súčasťou tréningu bola aj možnosť pracovať s *reálnymi polarizačnými situáciami* z našich kontextov a tvoriť na ne *konkrétne depolarizačné stratégie*.

Práca s témou polarizácie je pre našu prácu v oblasti rozvoja **otvoreného spravovania** vitálne dôležitá. Polarizácia je neustále silnejúci proces spoločenského napätia, kde sa dynamika rozdeľovania na tábory “my” vs “oni” prehlbuje. Miznú nuansy, stráca sa priestor pre **dialóg, spoluprácu a dôveru** – a bez týchto atribútov otvorené spravovanie v našom meste nemáme na čom postaviť. Prehlbujúca sa polarizácia v konečnom dôsledku podkopáva dôveru v inštitúcie aj demokratické princípy a vzďaľuje nás od riešenia reálnych problémov.

Ďakujeme Bartovi Brandsmovi za jeho **inšpiratívne vedenie**, otvorenosť a schopnosť preniesť komplexnú tému do praktického rámca. 🙏 Jeho prístup nám ukazuje, že s polarizáciou sa dá pracovať – systematicky, citlivo a s nádejou na zmenu. Odchádzame s *novými nástrojmi*, ale aj s *hlbším pochopením zodpovednosti*, ktorú ako odborníci, facilitátori či aktívni občania nesieme.

Okrem absolvovania tohto mimoriadne prospešného tréningu, s Bartom pripravujeme ďalšie zaujímavé aktivity a workshopy, o ktorých budeme postupne s radosťou informovať 😊.

<h2 class="text-3xl mt-8 self-start">Relevatné odkazy</h2>
    <div class="md:mx-2 self-start">
      <ul
        class="max-w-md space-y-1 text-gray-500 list-disc list-inside dark:text-gray-400"
      >
        <li>
          <a
            href="https://dialoguecentre.eu/projects/agents/"
            target="_blank"
            rel="noopener noreferrer"
            class="font-medium text-blue-600 dark:text-blue-500 hover:underline"
          >
            Agenti Koexistencie
          </a>
        </li>
        <li>
          <a
            href="https://dialoguecentre.eu/events/2-dostava-sa-ti-online-polarizacia-pod-kozu-verejny-dialog-9/"
            target="_blank"
            rel="noopener noreferrer"
            class="font-medium text-blue-600 dark:text-blue-500 hover:underline"
          >
            Verejný dialóg s Bartom Brandsmom
          </a>
        </li>
        <li>
          <a
            href="https://www.facebook.com/share/p/16DN6R86h6/?mibextid=wwXIfr"
            target="_blank"
            rel="noopener noreferrer"
            class="font-medium text-blue-600 dark:text-blue-500 hover:underline"
          >
            facebook event
          </a>
        </li>
      </ul>
    </div>


