---
slug: 2-dostava-sa-ti-online-polarizacia-pod-kozu-verejny-dialog-9
layout: ../../../layouts/EventLayout.astro
title: Dostáva sa ti (online) polarizácia pod kožu? Verejný dialóg #9
author: Dialogue Centre n. o.
publish_date: 16.06.2025
description:
  Verejný dialóg o polarizácii a skupinovom myslení 'my vs oni' s holandským
  expertom Bartom Brandsmom. Príďte na neformálnu konverzáciu, kde bude priestor
  na zdieľanie pohľadov, otázky aj nové inšpirácie.
project: Workshopy o polarizácii
project_link: polarization_workshops
edition: 9
type: Discussion
---

Cítite, že nás (online) svet čoraz viac rozdeľuje? Máte chuť sa porozprávať o tom, ako zvládať narastajúce napätie medzi „nami a tými druhými“?
Pozývame Vás na verejný dialóg, kde sa budeme venovať tomu, ako pracovať s polarizáciou a skupinovým myslením “my vs oni”.
Naším hosťom bude renomovaný holandský expert na túto tému Bart Brandsma, ktorý sa dlhodobo venuje práve otázkam spoločenskej polarizácie a je autorom knihy: Polarisation: Insight into the dynamics of us-them thinking.

Príďte na neformálnu konverzáciu, kde bude priestor na zdieľanie pohľadov, otázky aj nové inšpirácie.

Ide v poradí už o deviaty verejný dialóg. Hlavným motívom realizácie verejných dialógov je snaha o zvyšovanie povedomia o špecifickom formáte dialógu, ktorý sa líši od tradičnej diskusie. Účastníci našich dialógov majú tak možnosť precvičovania si dialógových zručností vo verejnom priestore. Účelom dialógov je aj skvalitňovanie vzájomných vzťahov v meste, podpora demokracie a súdržnosti, ako aj participatívneho vytvárania riešení na súčasné spoločenské a mestské výzvy.

Budeme sa na Vás tešiť "U Francúza" na Hornej 12 o 18:00.
Dialóg bude prebiehať v angličtine s prekladom do slovenčiny.

Vstup voľný ale priestor je kapacitne limitovaný!
Prosíme, aby ste registráciou potvrdili vašu účasť. Po naplnení kapacít bude registrácia uzavretá.
Registračný link tu:
https://forms.gle/dx4TCziHZyVSe3Ro8

Podujatie je súčasťou projektu Agenti Koexistencie v rámci programu URBACT, ktorý je spolufinancovaný Mestom Banská Bystrica.